\beginsong{Kringsatt av fiender}[sr={}
,
by={Tekst: Nordahl Grieg -- Melodi: Otto Mortensen}
,
cr={}]
\beginverse
Kringsatt av fiender, gå
inn i din tid!
Under en blodig storm,
vi deg til strid!
 Kanskje du spør i angst,
udekket, åpen:
 ``Hva skal jeg kjempe med,
hva er mitt våpen?''
\endverse

\beginverse

Her er ditt vern mot vold,
her er ditt sverd:
 troen på livet vårt,
menneskets verd.
 For all vår fremtids skyld,
søk det og dyrk det,
 dø om du må, men
øk det og styrk det!
\endverse

\beginverse

Stilt går granatenes
glidende bånd.
 Stans deres drift mot død,
stans dem med ånd.
 Krig er forakt for liv,
fred er å skape.
 Kast dine krefter inn,
døden skal tape.
\endverse

\beginverse

Elsk - og berik med drøm -
alt stort som var.
 Gå mot det ukjente,
fravrist det svar!
 Ubygde kraftverker,
ukjente stjerner –
 skap dem, med skånet livs
dristige hjerner.
\endverse

\beginverse
Edelt er mennesket,
jorden er rik.
 Finnes her nød og sult,
skyldes det svik.
 Knus det! I livets navn
skal urett falle.
 Solskinn og brød og ånd
eies av alle.
\endverse

\beginverse
Da synker våpnene
maktesløs ned!
 Skaper vi menneskeverd,
skaper vi fred.
 Den som med høyre arm
bærer en byrde,
 dyr og umistelig,
kan ikke myrde.
\endverse

\beginverse

Dette er løftet vårt
fra bror til bror:
 Vi vil bli gode mot
menneskenes jord.
 Vi vil ta vare på
skjønnheten, varmen –
 som om vi bar et barn
varsomt på armen.
\endverse
\endsong
