\beginsong{Tavlesangen}[sr={Melodi:Ukendt}, by={DIKUrevy 1982}]
\beginverse
   På 1. sal på DIKU
            lidt til højre i Kantinen
            hænger der en tavle med sedler lag på lag.
            Tavlen er delt op i seks
            med strimler fra maskinen
            og hvis at man er heldig kommer der besked en dag.
\endverse

\beginverse
   Hvornår mon de skriver til mig
            hvornår mon jeg kan komme med
            bare jeg engang ku' få
            en enkelt lille krøllet seddel
            ja, bare der engang ku' hænge en besked
\endverse

\beginverse
   Dengang jeg var ny
            og ikke kendte særlig mange
            var der selvfølgelig ikke nogen sedler til mig
            alligevel gik jeg hen og så
            de allerfleste gange
            men hvergang blev jeg skuffet, skyndte mig at gå min vej.
\endverse

\beginverse
   Hvornår mon de skriver til mig
            hvornår mon jeg kan komme med
            bare jeg engang ku' få
            en enkelt lille krøllet seddel
            ja, bare der engang ku' hænge en besked
\endverse

\beginverse
   År fulgte år og
            1. del var snart til ende
            stadig var jeg ensom og kendte ikke nogen,
            men hver dag gik jeg hen og kigged'
            for jeg tænkte: Det ku' jo hænde
            at der ku' være en seddel fra en sød og rar person
\endverse

\beginverse
   Hvornår mon de skriver til mig
            hvornår mon jeg kan komme med
            bare jeg engang ku' få
            en enkelt lille krøllet seddel
            ja, bare der engang ku' hænge en besked
\endverse

\beginverse
   Men så forleden dag
            medens sommervinden blæste
            så jeg mit navn på tavlen, jeg knapt nok det forstod
            med rystende hænder
            tog jeg sedlen ned og læste
            ``Betal 20 kr. for dit kursus'', Værsågod!
\endverse

\beginverse
   Hvornår mon de skriver til mig
            hvornår mon jeg kan komme med
            bare jeg engang ku' få
            en enkelt lille krøllet seddel
            ja, bare der engang ku' hænge en besked
\endverse


\endsong