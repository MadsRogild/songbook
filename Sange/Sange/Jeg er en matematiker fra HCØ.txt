\beginsong{Jeg er en matematiker fra HCØ}[sr={Melodi: Jeg er en papegøje fra Amerika}
,
by={ Kennie Nybo Mortensen, Jens Gustav Jensen, Kennet Andersen, Christian C. Harhoff og Povl Aage}
,
cr={}]
\beginverse
Jeg er en matematiker fra HCØ;
jeg var en tur i byen det var dejligt.
Da mødte jeg en pige, hun var rigtig sød,
men hør nu her hvordan det blev forfejlet.
Hun spurgte mig, åh falderi åh faldera,
``hva' laver du når du ikke er på bar?''
Da svared' jeg, åh falderi åh faldera,
``jeg skriver mit speciale i $C^*$-algebra.''

\endverse
\beginverse
``Hvor interessant med stjerner er du astrolog?
Hvad sker der næste måned, jeg er tvilling?''
``Det rimer fint, for jeg er nemlig pædagog.''
Her brød jeg ind, fortalte om min stilling.
Så sagde jeg, åh falderi åh faldera,
``du misforstod mig,'' for jeg var jo rar;
og fortsatte, åh falderi åh faldera,
``det drejer sig om operatoralgebra.''

\endverse
\beginverse
``Aha, hva' si’r du algebrator opera?
Så må du være noget ved musikken.
Men stjerner og musik, hvad er nu det, forklar!''
Da måtte jeg dosere matematiken.
Så sagde jeg, åh falderi åh faldera,
``tag $B(H)$, så er vi næsten klar,
hvor $H$ det er, åh falderi åh faldera,
et Banachrum med prikprodukt, halvandenlinear.''

\endverse
\beginverse
``BH'en af i Bjarnes rum, og Bjarne hvem?!
Er Bjarne en af dine sjofle venner?
Næ, jeg må hel're se at vende snuden hjem;
ta'r ikke hjem til en jeg ikke kender.''
Så råbte hun, åh falderi åh faldera,
``er du tenor, eller er jeg blot til nar?!''
Så tænkte jeg, åh falderi åh faldera,
``hvis det skal blive til noget, må beskeden være klar.''

\endverse
\beginverse
Så sagde jeg, og det var løgn, ``jeg synger bas
i komponisten Eulers sidste stykke.''
Hun smilte sødt. ``Det ærlig snak, ej mere gas.
Tag med mig hjem, der vil du gøre lykke!''
Moralen er, åh falderi åh faldera:
Hvis du skal score når du er på bar,
så tal ej sandt, åh falderi åh faldera.
Fortæl hende hel're at du spiller elguitar.

\endverse
\endsong